+++

title = "Il Gioco"
description = "Il Gioco"
outputs = ["Reveal"]
aliases = ["/il-gioco/"]

+++

# Il Gioco
####  e come puoi perderlo

---

# Storia del Gioco - I

Secondo le antiche leggende, *Il Gioco* ebbe origine, seppur in una 
forma primitiva, oramai decenni or sono, in una stazione del treno
londinese, quando due gentiluomini si trovarono in una simile ed
incresciosa situazione: entrambi persero l’ultimo treno del giorno per
la propria destinazione.

---

# Storia del Gioco - II

Erano tempi bui, in cui la tecnologia non era ancora in grado di
inondare il cervello umano di dopamina tanto quanto al giorno d’oggi
senza il minimo ritegno, per cui i due protagonisti della nostra storia
decisero di trovare un divertente passatempo per ingannare l’attesa:
decisero di parlare, cercando di distrarsi dalla loro condizione,
imponendosi il vincolo di dichiarare ad alta voce di avere perso
qualora pensassero alla situazione in cui si erano ritrovati.

---

# Storia del Gioco - III

Così ebbe dunque inizio la prima incarnazione, la forma iniziale di
questo "Gioco" che, seppur con vari cambiamenti e regole addizionali, è
giunto fino a noi, ai giorni nostri, che fieramente teniamo alta la
tradizione.

Ma, al giorno d’oggi, in cosa consiste il gioco?

---

# Regole del Gioco - I

- Nel momento in cui pensi al gioco, per qualunque motivo, hai perso il
gioco.
- Quando perdi il gioco devi dichiarare, in maniera più o meno
diretta, ma comunque esplicita, di aver perso il gioco.
- Anche se tecnicamente non vietato dalle regole, non ha senso
mentire ed affermare di non averlo perso; eventuali interlocutori
potrebbero anche crederti, ma fintanto che sei al corrente della
verità, avrai comunque perso il gioco.

---

# Regole del Gioco - II

- Una volta perso il gioco, non si può perdere il gioco per altri *trenta minuti*.
- Questa regola può sembrare arbitraria, principalmente perché lo è. 
La scelta dello specifico lasso di tempo è stata determinata dalla
volontà di rendere possibile tenere traccia di quante volte venga
perso il gioco; sarebbe complicato stabilire quante volte viene perso
in un lasso di tempo ristretto, di pochi minuti, durante il quale la
mente può vagare per mille e più pensieri.

---

# Varianti del Gioco

Seppur non riconosciute da alcuni puristi, esistono delle varianti del
gioco che aggiungono ulteriori modifiche alle regole di base;
abbiamo, ad esempio, il minigioco, la cui perdita causa uno sconforto
decisamente minore ma può essere assai più frequente, con un lasso
di tempo minimo di soli tre minuti tra una perdita e l’altra.
Altre varianti non verranno elencate in questo documento; andate,
scopritele, o createle voi stessi!
